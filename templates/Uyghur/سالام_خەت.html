<h2 style="text-align: center;">سالام خەت</h2>
<p>&nbsp; ساۋاقداش پاكزات ، ئايتېكىن :</p>
<p>&nbsp; سىلەرنىڭ مېنى ئەسلەپ ، يازغان خېتىڭلارغا رەھمەت!</p>
<p>&nbsp; تۈمەن چاقىرىملىق مۇساپە ھامان تۇنجى قەدەمدىن باشلىنىدۇ. چوڭقۇر ئىزدىنىپ، قېتىرقىنىپ ئۆگەنسەڭلارلا، مۇۋەپپەقىيەت ئىشىكىنىڭ سىلەرگە داغدام ئېچىلىدىغانلىقىغا ئىشىنىمەن . سىلەر مەندەك ئاقباش پىروفېسسوردىنمۇ ئېشىپ زور مۇۋەپپەقىيەتكە&nbsp;ئېرىشەلەيسىلەر. بۇ بىر تارىخىي قانۇنىيەت!؟</p>
<p>&nbsp; مۇۋەپپەقىيەت قازىنىشتىن ئاۋۋال خۇددى ئىلگىرىكى ئىزدەنگۈچىلەرگە ئوخشاش ، ھەمىشە ئوڭۇشسىزلىققا ۋە قىيىنچىلىققا دۇچ كېلىپ تۇرىدىغان گەپ . بۇ نورمال ئەھۋال . مەن ئاۋۋال سىلەرنىڭ ھەقىقەت ئۈستىدە توختىماي ئىزدىنىشىڭلارنى ھەم ئۇنىڭغا چىن ئەقىدە باغلىشىڭلارنى تەۋسىيە قىلىمەن. بۇ يولدا ئىشەنچ ۋە ئىرادەڭلارنى بوشاشتۇرۇپ قويماسلىقىڭلار كېرەك . ئەستايىدىل ئىزدەنسەڭلارلا مۇۋەپپەقىيەتكە ئېرىشىشىڭلاردا ئۈمىد بولىدۇ.</p>
<p>&nbsp; باشقىلار سىلەرنى چۈشەنمىگەن چاغدا ئاغرىنماسلىقىڭلار كېرەك . ھامان بىر كۈنى ئۇلارنىڭ جۇشىنىدىغانلىقىغا ھەتتا سىلەرگە ئادىل باھا بېرىدىغانلىقىغا ئىشىنىڭلار ......</p>
<p>&nbsp; ئېسىڭلاردا بولسۇن ئەدەبىياتنى ئۆگىنىش ناھايىتى مۇھىم. ئەدەبىيات سىلەرنىڭ يېزىقچىلىق ئىقتىدارىڭلارنى ئۆستۈرۈپلا قالماي ، بەلكى سىلەرنىڭ مەسىلىلەر ھەققىدە ئەتراپلىق پىكىر يۈرگۈزۈشىڭلارغىمۇ ياردەم بولىدۇ . بۈگۈنكى دەۋردە ئىنسانىي ھېس - تۇيغۇغا ئىگە مەدەنىي ئادەم بولۇشتىمۇ تىل - ئەدەبىياتنىڭ غايەت زور رولى بار ، ئەلۋەتتە!</p>
<p style="text-align: center;">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; سىلەرگە سالامەتلىك ۋە مۇۋەپپەقىيەت تىلەپ</p>
<p style="text-align: center;">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ئۇستازىڭلار : مىرسۇلتان قاسىم</p>
<p style="text-align: center;">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;2002 - يىل 5 - ئاينىڭ 28 - كۈنى</p>
<blockquote>
<p style="text-align: right;"><span style="font-family: UKIJCJKRegular;">چۈشەندۈرۈلىشى: سالام خەت يازغاندا، ئادەتتە خەت تاپشۇرۇۋالغۇچىنىڭ ئىسمى يېزىلىپ، قوش چېكىت قويۇلىدۇ. سالام خەتنىڭ تېكىستى ئابزاسلارغا ئايرىلغان بولىدۇ. كۆپ ھاللاردا، بىر ئىش ياكى مەسىلە تەبىئىي بىر ئايزاسنى تەشكىل قىلىدۇ. ھەر بىر ئابزاس باش قۇردىن باشلىنىدۇ. &nbsp; تېكىست يېزىلىپ پۈتكەندىن كېيىن، ئامەت تىلەش ۋە ھۆرمەت ئىبارىلىرى، يەنى &laquo;بەخت تىلەپ&raquo; ياكى &laquo;دوستلارچە قولۇڭنى سىقىپ&raquo;، &laquo;ھۆرمەت بىلەن&raquo; دېگەندەك سۆزلەر يېزىلىدۇ.خەتنىڭ ئاخىرىدا خەت يازغۇچىنىڭ ئىسمى ياكى ئىدارە، ئورۇن نامى ۋە يىل، ئاي، كۈن يېزىلىدۇ.</span></p>
</blockquote>